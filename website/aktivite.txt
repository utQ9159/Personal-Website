Seyahat Etmek
Türkiye'nin birçok bölgesini keşfettim ve her şehirde yerel kültürü yakından tanıma fırsatı buldum. Gittiğim yerlerden hatıralar toplamak ve yöresel lezzetleri tatmak benim için vazgeçilmez. Henüz yurt dışına çıkmamış olsam da, uzun bir seyahat listem var ve sıradaki hedefim bu rotaları adım adım tamamlamak.

Müzik Dinlemek
Müzik, hayatımın her anına eşlik eden vazgeçilmez bir tutku. Çocukken oynadığım video oyunlarından seyahatlere, spordan kitap okumaya kadar her anımda ritimlerin etkisini hissettim. Şarkı sözlerinden ziyade müziğin melodik yapısı ve ritmi beni büyülüyor. Her ne kadar bir enstrüman çalmasam da, çocukluğumdan beri keman ve piyanoya özel bir ilgim var. Bir gün bu iki enstrümanı ileri seviyede çalmayı hedefliyorum.

Video Oyunları
Video oyunlarıyla tanışmam, ilkokul yıllarında dağıtılan bir atari sayesinde oldu ve o günden beri bu tutku hayatımda büyük bir yer kaplıyor. 8-9 yaşlarındayken küçük ekranlı bir notebook’ta oynadığım 2 boyutlu aksiyon-RYO oyunu AQW ile başladığım bu serüven, zamanla gelişerek onlarca farklı türde oyunla devam etti. Kendime özel bir bilgisayar edinerek, sayısız oyun deneyimledim. Bugün bile video oyunları hem sosyal çevremi hem de bakış açımı şekillendirmeye devam ediyor. Hayatımın her döneminde, yaşımdan bağımsız olarak, içimdeki bu tutkuyu taşımaya devam edeceğim.

